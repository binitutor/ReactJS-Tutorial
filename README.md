# ReactJS lesson for begineers

Learn React.js from scratch on YouTube and use one of the most popular frontend libraries to build amazing web apps! 

የጃቫስክሪፕት ፍሬምወርክ በጥልቀት እንማራለን።

ሪያክት ከዌብሳይት መገንቢያ መንገዶች አንዱ ሲሆን በአራት መንገድ ይገለጻል።
-	ሪያክት በዋናነት አገልግሎት የሚሰጠው ተጠቃሚ በሚያየው የፊት ለፊት ድህረገጽ (frontend webpage) ላይ ነው። ማንኛውም ድህረገጽ (website) ሁለት ክፍሎች አሉት፡ ፊት ለፊት የሚታይ እና ከኋላ በሰርቨር ላይ የሚሰሩ ክፍሎች አሉት። የሪያክት አላማ ፊት ለፊቱን ማሳመር እና የአሰራር ፍጥነት እንዲጨምር ማድረግ ነው።
-	ሪያክት የተገነባው በ ጃቫስክሪፕት ቋንቋ (built in JavaScript) ነው። ሪያክት በተለምዶ ሪያክት ጄ.ኤስ (ReactJS) እየተባለ የሚጠራውም ለዚህ ነው። በጃቫስክሪፕት መገንባቱ በጣም ፈጣን የሆኑ ድህረገጾችን ለመገንባት ያስችለናል። የድህረገጽን አዲስ ገጽ ለመጫን ወደሰርቨር ትዕዛዝ ስንሰድ እና ሰርቨር እስኪመልስልን ድረስ ስንጠብቅ ጊዜ ይወስዳል። ሪያክት የሚሰራው ግን በተጠቃሚው የድህረገጽ መጫኛ ብራውዘር ላይ ነው። ሪያክት የሚጠቀመው ጃቫስክሪፕት የተሰኘ ቋንቋ በብሮውዘሩ በራሱ መተርጎም እና መተግበር ስለሚችል ጊዜ ሳንወስድ በጣም የሚገራርሙ ፈጣን እና ለማየት ደስ የሚያሰኙ ለመጠቀም የማይሰለቹ ድህረገጾችን ለመገንባት ያስችላል። በሪያክት ውስጥ ጄ.ኤስ.ኤክስ ወይም ጃቫስክሪፕት ኤክስ.ኤም.ኤል (JSX or JavaScript XML) የተሰኘ ቋንቋም እንጠቀማለን። ጄ.ኤስ.ኤስክስ ማለት ኤች.ቲ.ኤም.ኤል ቋንቋን በጃቫስክሪፕት ውስጥ እንደመጻፍ ነው። በተለምዶ እንደዚህ ለማድረግ አይቻልም። በሪያክት ግን ይህን ለማድረግ የሚያስችሉ መንገዶች አሉ። በዝርዝር እናያቸዋለን። ሪያክትን በቀላሉ ለመረዳት እነዚህን ሁለት ቋንቋዎች (ጃቫስክሪፕት እና ኤክስ.ኤም.ኤልን) አጠቃቀም ማወቅ ይረዳል። በዚህ ኮርስ ግን እያንዳንዱን ነገር በግልጽ እንማራለን።
-	ሪያክት ሶስተኛ ፓርቲ ፍሬም ወርክ ነው (Third-party JavaScript framework)። ፍሬም ወርክ ማለት ሌሎች ዴቨሎፐሮች የገነቡት በሺህ በሚቆጠሩ ኮድ የተገነባ ላይብሪሪ ሲሆን ዌብሳይት የሚገነባ ሰው ያን ፍሬም ወርክ የሚጠቀምበት አንድ ወይም ሁለት መስመር ሊንክ እና የአጠቃቀም መመሪያም አብረው ይገነባሉ። ሪያክትም በመጀመሪያ በጆርዳን ዋኬ የተገነባ ፍሬም ወርክ ላይብረሪ (ቤተኮድ - የኮድ ቤት በሉት) ነው። እና ይህን ላይብረሪ ለመጠቀም የምናስገባውን ሊንክ አብረን እናያለን።
-	ሪያክት ለመጠቀም ሙሉ በሙሉ ነጻ ነው (Open Source)። ሪያክት ነጻ የሆነው በፈረንጆች አቆጣጠር ከ2013 ጀምሮ ነው። አሁን ሪያክት ፍሬም ወርክን እድሳት የሚያደርጉ ፌስቡክ ውስጥ የሚሰሩ እና ከዚያም ውጪ የሆኑ የዴቨሎፐሮች ማህበር አለ። ከጊዜ ወደጊዜ በጣም ታዋቂ እየሆነ የመጣ እና ብዙ የስራ እድልም የፈጠረ ነው።


የሪያክት ዋና ዋና ጥቅሞች ምንድን ናቸው? ለምን መጠቀም አስፈለገን?
ሪያክት ሙሉ በሙሉ ነጻ የሆነ እና በጣም ታዋቂ የድህረገጽ ላይብረሪ ነው። የተገነባውም በጃቫስክሪፕት ቋንቋ ነው። ሪያክት የሚያስገኛቸው ጥቅሞች፡
-	በጣም ፈጣን የሆኑ ድህረገጾች እና የድህረገጽ አፕሊኬሽኖችን ለመገንባት (to build fast-paced web applications)
-	ተጠቃሚ ፊትለፊት የሚገናኛቸውን መድብሎችን ለመገንባት (to build User Interface Components). ለምሳሌ: በኤች.ቲ.ኤም.ኤል የምንገነባው ዲቭ በተደጋጋሚ ከመጻፍ ይልቅ አንዴ በሪያክት ጽፈን ደጋግመን መጠቀም ያስችለናል። ይህን ሁሉ በተግባር እንመለከታለን።
-	በዋናነት በአንድ ገጽ ላይ የሚሰሩ የድህረገጾች አፕሊኬሽኖችን ለመገንባት (SPAs)
-	ብዙ ገጽ ባላቸው ድህረገጾች ላይ የሚሰኩ አፕሊኬሽኖችን ለመገንባት (widget apps)

